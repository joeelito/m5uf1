### 1.1. Concepte de programa informàtic
> _Un programa informàtic no ha de estar relacionat sempre amb ordinadors,
encara que ens ofereix una idea general del que pot significar._

Un **programa infomàtic** és un conjunt d’esdeveniments ordenats de manera
que se succeeixen de forma seqüencial en el temps, un darrere l’altre.

Aquest conjunt d’ordres no és arbitrari, sinó que serveix per dur a terme una tasca
de certa complexitat que no es pot fer d’un sol cop.S’ha de fer pas per pas. Totes
les ordres estan vinculades entre si per arribar a assolir aquest objectiu i, sobretot,
és molt important la disposició en què es duen a terme.

Ja en el món dels ordinadors la definició quedaría semblant a:

Un **programa informàtic** no és més que un seguit d’ordres que es porten a
terme seqüencialment, aplicades sobre un conjunt de dades.

Per “_executar un programa_” s’entén fer que l’ordinador segueixi totes les seves ordres,
des de la primera fins a la darrera.
